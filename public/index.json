
[{"content":"","date":"24 February 2025","externalUrl":null,"permalink":"/","section":"Fikiblog","summary":"","title":"Fikiblog","type":"page"},{"content":"\rPomen za razum #\rNije lako biti opozicija. Iz ovog vrtloga društveno-političke krize, u kojoj vlada sumnja u svaku izgovorenu reč, u svako delo, jedino je ova rečenica sigurna. U jeku ovog širokog, neki bi rekli i decentralizovanog, društvenog pokreta uobličenog u četiri zahteva i studentski indeks, klupko paradoksa i oksimorona se već dugo odmotova, a kraj mu se samo spekuliše.\nNaime, opozicija je trenutno opkoljena problemima sa tri strane, koji dolazi iz istog izvora - nepobedive ljudske gluposti. Tu je tipični i nepokolebljivi politički džin SNS, koji je, ruku na srce, svoju paramedijsku ofanzivu usmerio na drugi, već tekući pokret. Tu su i studenti sa svoja četiri zahteva, koja se direktno tiču nadležnosti sve tri grane vlasti (MUP, tužilaštvo/sud i parlament), koji se još od samog starta kategorički ograđuju od te gnusne reči politika, ma čiju god stranu ti ljudi predstavljali. I treće, ono na šta smo već i navikli, ljudska glupost, odnosno činjenica da opozicija češće radi sama protiv sebe, umesto protiv vlasti.\nDok opozicija pokušava da glumi neku relevantnost (blokada aerodroma hahaha), kao i današnji pokušaj upada u skupštinu Novog Sada, u koju smeju da uđu kad god i gde bi svakako bili preglasani, studenti se aktivno ograđuju od bilo kakvih oblika politizacije svog, hajde da se ne lažemo, političkog protesta. Ironija se najbolje videla u protestu podrške radnika EPS-a, koji je dobio nezasluženi otkaz nakon što je podržao studente. Međutim, po potezima i ponašanjima studenata, otkaz je ipak zaslužio, jer je deo jedne vrlooooooo relevantnte stranke (SDS) i samim time politizovao ono što se ne sme, pravda za jednog radnika.\nOpozicija (makar njen deo) koji se načelno bori za iste vrednosti, dobija potpunu marginalizaciju, kako studenti ne bi \u0026ldquo;uprljali ruke\u0026rdquo; politikom i samim time postali, ono što već odavno jesu, meta prorežimskih medija. Što je najgore, sa zvaničnim istomišljenicima ne postoji aposlutno nikakva komunikacija, dok sa neistomišljenim SNS-om, ipak postoji. Iako je u pitanju dvosmerna ulica, u kojoj svako tera svoje, vlast zna šta studenti traže od njih, opozicija ne.\nSam studentski pokret sa sobom nosi jednu dozu paradoksa. Jer njihov strah za imidž protesta, volja da prošire svoju podršku, kao i želja da RTS pokriva njihova nezadovoljstva društvom adekvatnom minutažom u dnevniku neodoljivo podseća na neku već postojeću strukturu u društvu. Iako to nisu, studenti se ponašaju poput političke stranke u kampanji i prolaze kroz svako selo koje je usput do Niša, kako bi meštani znali da su oni tu i da očekuju da im se zahtevi ispune.\nI što je najgore, svaka ova stvar koju sam nabrojao je apsolutno legitimna. Međutim, bojim se da će njihova zgroženost politikom i ideja da apsolutno odstrane saradnju sa bilo kakvim strankama sa sobom nositi određene posledice. Veličina problema se zapravo najbolje ogleda u njegovim realnim rešenjima. Jer, uža i šira javnost se ne nadaju ispunjenju zahteva studenata, makar ne onog ključnog oko nadstrešnice, već očekuju dva potencijalna epiloga ovih protesta: prelaznu vladu ili nove izbore.\nProblemi postoje u obe varijante. Prelazna vlada, čak iako je sastave plenumi, pa nju čine samo visokopozicionirani profesori i stručnjaci u svojim oblastima, vrlo lako može pasti pod uticaj već postojećih ustavnih mehanizama, za koje ne sumnjam da će napredna većina u skupštini iskoristiti i time ubiti smisao te \u0026ldquo;ekspertske vlade\u0026rdquo;. Setite se, da je \u0026ldquo;ekspertska vlada\u0026rdquo; u Crnoj Gori pala jer je jedan ministar imao izjavu o genocidu u Srebrenici. Ideja nezavisnosti potencijalnih profesora ministara, bez obzira na njihov integritet, vrlo lako može pasti u vodu samo na osnovu toga kako država, ali i SNS funkcioniše. Postoji i opcija da opozicione figure preuzmu te položaje, naprave takozvanu manjinsku vladu i time podstaknu samu suštinu demokratskog poretka - samokontrolu, ali to je politika, nećemo mi to.\nSa druge strane postoji i opcija novih parlamentarnih izbora. Velike su šanse da na tim parlamentarnim izborima ponovo pobedi SNS, sa ili bez opozicije. Jer opozicija tvrdi da su parlamentarni izbori mogući, tek nakon što se sastavi prelazna vlada i omoguće \u0026ldquo;fer\u0026rdquo; uslovi za održavanje kampanje. Ako se sa druge strane opozicija upeca na potencijalne izbore, bez te famozne prelazne vlade (koja verovatno ništa ne bi uradila), onda imamo situaciju da politički akteri koji se bore za apsolutno identične vrednosti kao i studenti, nisu uspeli da kapitalizuju to nezadovoljstvo trenutnim režimom i pretvore ga u glasove.\nVerujem da jedini sada sedi i uživa u svojoj fotelji, dokle god studentski protest nema zvaničnu političku formu, barem onu koja bi se mogla pojaviti na glasačkom listiću. Trenutka kada se to desi, ne bi bilo neočekivano iskusiti neviđenu ofanzivu SNS-a, jer kako je sam Vučić rekao, protesti mu nisu neka pretnja, za razliku od Srbije protiv nasilja, koja je imala svoj kakav-takav oblik i strukturu.\nSve u svemu, opozicija, iako se bori na istoj strani kao studenti, protiv istih \u0026ldquo;neprijatelja\u0026rdquo;, ipak se protesti bore i protiv njih. Bojazan da će studenti \u0026ldquo;uprljati ruke\u0026rdquo; politikom dolazi iz istog mesta kao i razlog zašto smo tu gde jesmo. Velika nezainteresovanost u politiku je razlog zašto studenti svoj protest ne vide kao politički, a u tome ne pomaže ni osnovno nerazumevanje značaja političkih stranaka, kao i institucija. Sve ono na šta opozicija već godinama poziva,\nNaravno, kako to biva, sva tri problema su usko povezana i svaka kombinacija daje isti rezultat. Društvena marginalizacija zvaničnih glasova koji se ne slažu sa trenutnim režimom, na ovaj ili onaj način, nas ne tera da mislimo \u0026ldquo;šta će biti dalje\u0026rdquo;, već \u0026ldquo;kako će biti dalje\u0026rdquo;? Čak i da se studentski zahtevi ispune, a uveravam vas da smo i dalje daleko od toga, ostaje pitanje koliko dugo će se takvo stanje u društvu održati, ali i kako ga osigurati. Pod ovim režimom, vrlo teško.\n","date":"24 February 2025","externalUrl":null,"permalink":"/posts/1740433234706-nije-lako-biti-opozicija/","section":"Posts","summary":"\u003ch1 class=\"relative group\"\u003ePomen za razum \r\n    \u003cdiv id=\"pomen-za-razum\" class=\"anchor\"\u003e\u003c/div\u003e\r\n    \r\n    \u003cspan\r\n        class=\"absolute top-0 w-6 transition-opacity opacity-0 ltr:-left-6 rtl:-right-6 not-prose group-hover:opacity-100\"\u003e\r\n        \u003ca class=\"group-hover:text-primary-300 dark:group-hover:text-neutral-700\"\r\n            style=\"text-decoration-line: none !important;\" href=\"#pomen-za-razum\" aria-label=\"Anchor\"\u003e#\u003c/a\u003e\r\n    \u003c/span\u003e        \r\n    \r\n\u003c/h1\u003e\r\n\u003chr\u003e\n\u003cp\u003eNije lako biti opozicija. Iz ovog vrtloga društveno-političke krize, u kojoj vlada sumnja u svaku izgovorenu reč, u svako delo, jedino je ova rečenica sigurna. U jeku ovog širokog, neki bi rekli i decentralizovanog, društvenog pokreta uobličenog u četiri zahteva i studentski indeks, klupko paradoksa i oksimorona se već dugo odmotova, a kraj mu se samo spekuliše.\u003c/p\u003e","title":"Nije lako biti opozicija","type":"posts"},{"content":"","date":"24 February 2025","externalUrl":null,"permalink":"/posts/","section":"Posts","summary":"","title":"Posts","type":"posts"},{"content":"","date":"22 February 2025","externalUrl":null,"permalink":"/categories/blog/","section":"Categories","summary":"","title":"Blog","type":"categories"},{"content":"","date":"22 February 2025","externalUrl":null,"permalink":"/categories/","section":"Categories","summary":"","title":"Categories","type":"categories"},{"content":"","date":"22 February 2025","externalUrl":null,"permalink":"/tags/ipsum/","section":"Tags","summary":"","title":"Ipsum","type":"tags"},{"content":"","date":"22 February 2025","externalUrl":null,"permalink":"/tags/lorem/","section":"Tags","summary":"","title":"Lorem","type":"tags"},{"content":"","date":"22 February 2025","externalUrl":null,"permalink":"/tags/post/","section":"Tags","summary":"","title":"Post","type":"tags"},{"content":"","date":"22 February 2025","externalUrl":null,"permalink":"/categories/post/","section":"Categories","summary":"","title":"Post","type":"categories"},{"content":"Šahovska rokada, 150 hiljada ljudi u Sremskoj Mitrovici ili rasprodani svi trikovi? Iskustva iz Kragujevca, gde je bio protest, pokazuju da jedini počinje da gubi na domaćem terenu. I da li su svi delići slagalice došli na svoje mesto? Tu tezu počinje da dokazuje i to da je Zvezda karo i pik na Skočka (Miloš Vučević) ipak bila dobitna kombinacija, jer se u Sremskoj Mitrovici, nije pojavio bivšosadašnji premijer, već je bio u Orašcu. Jasno je valjda ko je zvezda u ovoj igri\u0026hellip;\nMeđutim, ajmo redom. Na Sretenje su bila tri ključna događaja: protest studenata i građana u Kragujevcu, istorijskom domu Sretenjskog ustava, proslava dana državnosti u Orašcu, kao i kontraprotest protiv nevidljive borbe za nezavisnost Vojvodine. U Kragujevcu se, logično, niko nije pojavio iz državnog vrha (osim Danice Grujičić, ali to je malo wtf momenat), u Orašcu, daleko od rodnog Novog Sada je bio Miloš Vučević, a na kontraprotestu su bili oni najbliži jedinom. Kada se sve kockice slože, izgleda da su jedini preživeli Ana Brnabić i Dragan J Vučićević.\nUpravo me lagano izumiranje vraća na originalnu inspiraciju za ovaj tekst, Spinosaurus. Naime, to je zapravo prava vrsta dinosaurusa, koja je izumrla pre jedno sto miliona godina. Veruje se da je to bio najveći mesožder na svetu, a ono što je karakteristično za spinosaurusa je njegov veliki ekstremitet na leđima (gledaj sliku) za koji se veruje da je imao svrhu šepurenja. Veliki ekstremitet (stručni naziv je gastralija, to niko ne zna šta je) na leđima bi u svrhu privlačenja partnera ili opasnosti menjao boju i tako se prikazivao drugačije.\nLiči li vam to na nekoga? Osim što ima nešto i u nauci o imenima, danas vidimo da je Vojvodina ta koja je morala da promeni boju u opasnosti. Međutim, pored kontramitinga, u Kragujevcu su se pored želje za poštovanjem ustavnosti, pojavili i veliki crveni uzvičnici za jedinog. Upravo su emocije i empatija koja je, deluje, preplavila taj protest možda najveći signal opasnosti, jer su studenti dokazali da u ovoj tesnoj partiji pokera, imaju par Kraljeva, odnosno par Kragujevaca u ruci. U ovoj situaciji deluje da nam samo vreme može reći koliko su moćni asovi Brnabićka i DJV, a Vučević se za sada ipak vratio u rukav.\nIako su emocije veliki deo svih populističkih lidera, a prema svim udžbenicima u tu kategoriju spada i jedini, u ovoj situaciji deluje da počinje da gubi na domaćem terenu. Pravo akademsko istraživanje se sprovodi pred našim očima, a čak će i umetnici izvući pouke iz ove izuzetno kompleksne društveno-političke krize. Jer ova situacija deluje da će prevashodno odgovoriti na pitanje koja je jača emocija, strah ili ljubav?\n","date":"22 February 2025","externalUrl":null,"permalink":"/posts/post-lite-one/","section":"Posts","summary":"Poraz na domaćem terenu","title":"Spinosaurus","type":"posts"},{"content":"","date":"22 February 2025","externalUrl":null,"permalink":"/tags/","section":"Tags","summary":"","title":"Tags","type":"tags"},{"content":"Iako je Božić već odavno prošao prasići i dalje moraju da se brinu. Konkretno, oni koji ih peku. Vest da je uhapšen predsednik opštine Obrenovac, važnije bivši direktor EPS-a i još smešnije, vlasnik pečenjare Milorad Grčić me je lepo inspirisala da napišem tekst. Jer iako će uskoro vreme posta, prasići deluju da su simbol ove društveno-političke krize u kojoj se nalazimo. Pored muskulature pomenutog (i njegovog krsta na čelu, molim vas guglajte, presmešno je), nakon blokade Autokomande prase je takođe postalo i simbol protesta.\nNaime, Grčićevo hapšenje je teško nešto više od milion evra i ima mnogo činilaca koji su objavljeni, ali ne ulazi mi se u to. Ali je i pokazatelj da je prase Napoleon (pričam o jedinom ovde) krenuo u dugo najavljivani lov. Koliko se dugo Grčić tovio, govori i činjenica da je njegovo hapšenje samo poslednja sankcija od strane državnog vrha u nizu koje su mu prethodile. Sa direktora Kolubare, na poziciju v.d. EPS-a je na poslednjim izborima spao na predsednika opštine Obrenovac i time napravio pun krug. Još samo nedostaje da se vrati u pečenjaru.\nZa ovaj slučaj znalo već godinama, ali je svetlost dana, odnosno svetlost tužilaštva uvidelo tek kada je počela da se krčka predizborna ili predprelaznovladna kampanja. Hoće li Grčić završiti kao Vesić i Toma Mona, još se ne zna, ali se zna da jedno pravilo u ovoj Srbiji večno stoji. Onaj koji prase i tovi i okreće, a potom i kolje (metaforički govoreći), je isti onaj koji je u svakom slučaju i tužilac i sudija. Svaku ulogu jedini je odigrao osim osuđenog, ali upitno je koliko će dugo ostati tako.\nDigresija, ali pronašao sam stariji video na internetu, koji je sniman u trenutku kada je uopšte nastala kontraverza oko Grčićevih kvalifikacija za ulogu direktora EPS-a, gde je jedini tvrdio da on lično odgovara za Grčića i da njemu ništa ne nedostaje. Živo blato, u koje je počeo da tone nakon pada nadstrešnice, a koje je između ostalog Grčić i ložio (2021), deluje da će ukaljati čak i ono što se ukaljati ne može. Obećanje jedinog.\nA Grčićeva biografija sama piše satiru, ne trebam vam ja ovde nimalo. Pazi sad, Grčićeve kvalifikacije, barem prema mrziteljskom Danasu, su: privatni fakultet Edukons iz Sremske Mitrovice, koji je očigledno bio toliko težak da mu je trebalo sedam godina da stekne zvanje uslužnog menadžera, a potom je vlasnik kafića i pečenjare \u0026ldquo;Fantazija\u0026rdquo;, nakon čega je ušao u politiku i the rest is history.\nNaravno, fun fact za kraj. Grčić za vreme svog mandata u Obrenovcu je \u0026ldquo;puko\u0026rdquo; oko 80 hiljada evra na kafe kuvaricu. Naime, gradska opština Obrenovac je tender je zvanično otvorila 8. jula, a ekspresni ProTent, koji se prvobitno bavio uslugama mašinskog i elektronskog održavanja, pa video da to ne ide, iz Obrenovca je dobio na njemu 5. jula u popodnevnim časovima. Dogovor je sklopljen i objavljen dan nakon što je Grčić izglasan za predsednika opštine. Sitno po sitno, ali se spoji.\nMa samo nek se okreće.\n","date":"22 February 2025","externalUrl":null,"permalink":"/posts/post-lite-four/","section":"Posts","summary":"Samo nek se okreće","title":"Žrtveno prase","type":"posts"},{"content":"Predstojeća subota, 15. februar, za različite ljude ima različito značenje. Jedan deo, studenti i građani će se uputiti ka Kragujevcu, istorijskoj predstonici, kako bi održali svoju verziju \u0026ldquo;bune protiv dahija\u0026rdquo;. Dolaze sa raznih strana Srbije, što sa severa, iz Vojvodine i Beograda, pa tako i sa juga.\nMeđutim, Kragujevac nije jedini koji će iskusiti kretanje na Sretenje. Naime, druga strana, kako jedini to voli da naglašava, većinska i pristojna Srbija, na taj dan pobune protiv turskog režima ide da podrži \u0026ldquo;svesrpski\u0026rdquo; režim. Koga li će Šarović ovoga puta uhvatiti i dalje se ne zna, ali ima možda nečeg u nauci o \u0026ldquo;moram da idem\u0026rdquo; rečenici. Sremska Mitrovica je određena kao zvanična destinacija, verovatno kao deo turneje spasavanja Vojvodine od zlih i nevidljivih neprijatelja u obliku stranih organizacija i država Hrvatske, Albanije i sličnih. Čudi me da nije u Novi Sad otišao\u0026hellip;\nI zaista, kada se pogleda izdaleka Srbija je jedna slobodna zemlja, gde svako može biti šta poželi. Imamo lojaliste, suvereniste, patriote i sve one koji su protiv strašnog uticaja Evropske unije, USAid-a i sličnih srbomrzilačkih organizacija. Za razliku od studenata, lojalisti ne spavaju na ulicama i u staklenicima, ali Boga pitaj kakvo je grejanje u crkvi (po svemu sudeći podno, sa norveškim radijatorima).\nJer zna se, o tome je možda i Adam Smit govorio (ali nije stigao da napiše, jbg), da je najbolji biznis svaki onaj koji je protiv ove lepe brdovite zemlje. Sa druge strane imamo studente, finansirane sa strane (roditeljske najčešće) koji na ovaj slobodarski praznik hoće da urušavaju državni poredak. Ovako bi verovatno glasio tekst u nekom od režimskih tabloida da su makar malo pismeniji\u0026hellip;\nZadržimo ironiju i sarkazam sa strane, mene zaista zanima kako se slobodarski skup u znak podrške Aleksandru Vučiću, čoveku koji se jedino za slobodu borio kad je Šešelj u pitanju, održava u Sremskoj Mitrovici od svih mesta. Mesto koje je, uz dužno poštovanje Vojvodini, u trenutku Sretenja bilo deo Austrougarske. Al ajde, nisu oni ništa manji Srbi nego studenti i građani što će ometati život jadnih Kragujevčana. To se u Sremskoj Mitrovici ne dešava, opustite se.\nKoliko god se trudio da držim ironiju, ona deluje da probija kroz vrata i prozore razuma. I samo slepac je ne može videti. Sretenje se pored Prvog srpskog ustanka slavi i kao dan donošenja prvog ustava ove zemlje. Tim ustavom je prvi put vlast u Srbiji podeljena na tri grane, izvršnu, zakonodavnu i sudsku. Danas, imamo situaciju, da jedan čovek ubira plodove sa sve tri grane. Valjda je jasno?\nČisto da ovaj začinim ovu temu, nekim fun factovima i srpskim anomalijama. Naime, na dan najave skupa \u0026ldquo;pristojne i slobodne Srbije koja nikada neće dati Vojvodinu\u0026rdquo;, desio se jedan zanimljiv pazar. Sedmog februara, kada je jedini izvestio naciju o ovom velelepnom događaju (nadam se da nisu neke zgrade tu u blizini, da se ne ponove incidenti iz Jagodine), opština Žitorađe je potrošila preko 11 miliona dinara na prevoz dece.\nTo mu dođe, oko 100 hiljada evra, gore-dole. Možda previše za prevoz oko Žitorađa, ali sigurno dovoljno za delić last minute ponude ekskurzije. Ono što ovaj tender čini izuzetno interesantnim je to da je dobavljač, u ovom slučaju firma, pobedila na tenderu pre nego što se on uopšte i otvorio. Zvanično gledajući za prevoz 343 učenika u Žitorađu i okolnim mestima tokom godine, pojavio se samo jedan ponuđač, iako je neko pisano pravilo (čitaj zakon) da trebaju makar dva biti, poželjno tri, osim u izuzetno posebnim situacijama.\nNaime, tender je otvoren u 04.02.2025 u 12 časova, a Niš Ekspres, kao što mu i samo ime kaže, je dobio na tom tenderu 03.02.2025. u 21:12:44. Međutim, datumi nisu cela priča ovde. Da je dogovor postignut je objavljeno 7. februara ujutro, a pogodite ko je taj dan najavio skup. Možda je zaista potrebno toliko novca za prevoz dece po Žitorađu, ali na meni je da iznesem činjenice, a na vama da donosite zaključke.\nSrećno vam bilo Sretenje ili Kretenje, zavisi ko pita.\n","date":"21 February 2025","externalUrl":null,"permalink":"/posts/post-lite-three/","section":"Posts","summary":"Za ili protiv dahija?","title":"Kretenje","type":"posts"},{"content":"Srpska IT dostignuća, u obliku tačkastog softvera, korišćenje veštačke inteligencije pre nego što je to uopšte bilo kul (čitaj Pink), kao i leteći taksiji su došli možda na najveći test do sada. Sitan šraf, u celom sistemu krhkih društvenih odnosa i interesa, zamalo da dodje celu glavu pa bukvalno glave. Ovaj izolovani incident o kojem pišem kroz svoje žile provlači sve ono što u Srbistanu ne valja. Pa ajmo redom.\nNaime, dok se naš jedini predsednik vozio na putu za Mokrin (nadomak Kikinde) umalo da još jedna tragedija potrese sever Srbije. Zašto je jedini išao tu oko Kikinde? Da pokaže da mu još nije presušila podrška (izvinjavam se) i pored svemasovnijih, a bogami i sve izdržljivijih protesta. Sam snimak incidenta može se naći onlajn, ali u suštini tokom vožnje je otpao zadnji levi točak ili se izbušila guma, kako je nasmejano to jedini rekao meštaninu Mokrina. I sad, problematika postaje malo, ako ne i mnogo dublja.\nI stvarno, zašto sam se zakačio za ovu glupu situaciju, koja je možda i inscenirana? Prvenstveno bilo koja ličnost koja ima pravo pratnje, a tek predsednik republike (kakav god bio\u0026hellip;), a naročito ako je jedini, prema stručnjacima treba da ide u vozilu koje je u sredini, a ne ispred, prvo u koloni.\nTo se radi iz jednostavnog razloga, ako naleti neka prepreka, ne daj Bože neko pokuša da napadne osobu od značaja, napravi nezavisnu Vojvodinu ili pak neka Mila Pajić iskoči iz žbuna, prvo vozilo može da reaguje, a kola u sredini (gde je u ovom slučaju trebao da bude jedini) ima dovoljno vremena da adekvatno postupi.\nDobro, to ajde i nekako, navikli smo na bajkerski stav jedinog da ne voli da igra po pravilima (bad boy Vučić). Digresija, mada ne bih isključio ni to da je možda suicidan, ali nemoj jedini, ipak nam trebaš živ iza rešetaka, ovako se samo troši budžet bezveze. Da nastavimo mi lagano.\nMoje pitanje je: jel službeno vozilo predsednika republike prošlo možda tehnički pregled hahaha? I ko će za to da odgovara? Nešto mi je ovo previše direktno za \u0026ldquo;srbomrsca\u0026rdquo; Tonina Piculu i ne liči mi na njegovo maslo. Mada, znate kako. Apsolutno su sva službena vozila osim tog prošla tehnički pregled. Nije jedinom jasno kako je samo to vozilo promaklo. Ono se još od Jugoslavije nije menjalo.\nPokušao sam da potkrepim ovu rečenicu činjenicama, ali sam usput saznao jedini, pored toga što je jedini, je i izuzetno skroman jer generalni sekretarijat nije ništa naručio još od 2020. godine (ili barem upisao u portal javnih nabavki) za svoju kancelariju. Sa druge strane, prema mom skromnom i ne toliko stručnom istraživanju, oko 300 soma evra je otišlo samo na dan okupljanja u Jagodini na \u0026ldquo;prevoz dece\u0026rdquo;. Ludilo petak zar ne? (Tek ću vam pisati o tome na šta će Boljevac potrošiti 2 miliona evra).\nDakle, ako je moguće da celokupan sistem pregleda i procedura ne može da prođe čak ni predsednička pratnja, šta onda reći za bilo koji drugi poduhvat države. Nekako se na oduvek Vučića gleda kao na izuzetnog narcisa, ali izgleda da i on sam može pasti u jezero gledajući svoj odraz (po mitu kontate haha). Sada, deluje da narcis više ne može ni sam sebe da sačuva od metastazirane korupcije, preskakanja procedura i bajkerskog načina života.\nJer ako ne možemo verovati blindiranim kolima, kome više možemo?\n","date":"20 February 2025","externalUrl":null,"permalink":"/posts/post-lite-two/","section":"Posts","summary":"Jedini bajker","title":"Mokrim za Mokrin","type":"posts"},{"content":"","externalUrl":null,"permalink":"/authors/","section":"Authors","summary":"","title":"Authors","type":"authors"},{"content":"","externalUrl":null,"permalink":"/series/","section":"Series","summary":"","title":"Series","type":"series"}]