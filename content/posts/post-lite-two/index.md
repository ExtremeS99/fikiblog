---
title: "Mokrim za Mokrin"
summary: "Jedini bajker"
categories: ["Post","Blog",]
tags: ["post","lorem","ipsum"]
#externalUrl: ""
#showSummary: true
date: 2025-02-20
draft: false
---

Srpska IT dostignuća, u obliku tačkastog softvera, korišćenje veštačke inteligencije pre nego što je to uopšte bilo kul (čitaj Pink), kao i leteći taksiji su došli možda na najveći test do sada. Sitan šraf, u celom sistemu krhkih društvenih odnosa i interesa, zamalo da dodje celu glavu pa bukvalno glave. Ovaj izolovani incident o kojem pišem kroz svoje žile provlači sve ono što u Srbistanu ne valja. Pa ajmo redom.

Naime, dok se naš jedini predsednik vozio na putu za Mokrin (nadomak Kikinde) umalo da još jedna tragedija potrese sever Srbije. Zašto je jedini išao tu oko Kikinde? Da pokaže da mu još nije presušila podrška (izvinjavam se) i pored svemasovnijih, a bogami i sve izdržljivijih protesta. Sam snimak incidenta može se naći onlajn, ali u suštini tokom vožnje je otpao zadnji levi točak ili se izbušila guma, kako je nasmejano to jedini rekao meštaninu Mokrina. I sad, problematika postaje malo, ako ne i mnogo dublja.

I stvarno, zašto sam se zakačio za ovu glupu situaciju, koja je možda i inscenirana? Prvenstveno bilo koja ličnost koja ima pravo pratnje, a tek predsednik republike (kakav god bio...), a naročito ako je jedini, prema stručnjacima treba da ide u vozilu koje je u sredini, a ne ispred, prvo u koloni.

To se radi iz jednostavnog razloga, ako naleti neka prepreka, ne daj Bože neko pokuša da napadne osobu od značaja, napravi nezavisnu Vojvodinu ili pak neka Mila Pajić iskoči iz žbuna, prvo vozilo može da reaguje, a kola u sredini (gde je u ovom slučaju trebao da bude jedini) ima dovoljno vremena da adekvatno postupi.

Dobro, to ajde i nekako, navikli smo na bajkerski stav jedinog da ne voli da igra po pravilima (bad boy Vučić). Digresija, mada ne bih isključio ni to da je možda suicidan, ali nemoj jedini, ipak nam trebaš živ iza rešetaka, ovako se samo troši budžet bezveze. Da nastavimo mi lagano.

Moje pitanje je: jel službeno vozilo predsednika republike prošlo možda tehnički pregled hahaha? I ko će za to da odgovara? Nešto mi je ovo previše direktno za "srbomrsca" Tonina Piculu i ne liči mi na njegovo maslo. Mada, znate kako. Apsolutno su sva službena vozila osim tog prošla tehnički pregled. Nije jedinom jasno kako je samo to vozilo promaklo. Ono se još od Jugoslavije nije menjalo. 

Pokušao sam da potkrepim ovu rečenicu činjenicama, ali sam usput saznao jedini, pored toga što je jedini, je i izuzetno skroman jer generalni sekretarijat nije ništa naručio još od 2020. godine (ili barem upisao u portal javnih nabavki) za svoju kancelariju. Sa druge strane, prema mom skromnom i ne toliko stručnom istraživanju, oko 300 soma evra je otišlo samo na dan okupljanja u Jagodini na "prevoz dece". Ludilo petak zar ne? (Tek ću vam pisati o tome na šta će Boljevac potrošiti 2 miliona evra).

Dakle, ako je moguće da celokupan sistem pregleda i procedura ne može da prođe čak ni predsednička pratnja, šta onda reći za bilo koji drugi poduhvat države. Nekako se na oduvek Vučića gleda kao na izuzetnog narcisa, ali izgleda da i on sam može pasti u jezero gledajući svoj odraz (po mitu kontate haha). Sada, deluje da narcis više ne može ni sam sebe da sačuva od metastazirane korupcije, preskakanja procedura i bajkerskog načina života.

Jer ako ne možemo verovati blindiranim kolima, kome više možemo?